Eadem ratione, qua pridie, ab nostris resistitur. Hoc idem reliquis deinceps fit diebus.
Nulla pars nocturni temporis ad laborem intermittitur; non aegris, non vulneratis facultas quietis datur.
Quaecumque ad proximi diei oppugnationem opus sunt noctu comparantur; multae praeustae sudes.
Ipse Cicero, cum tenuissima valetudine esset, ne nocturnum quidem sibi tempus ad quietem relinquebat.
